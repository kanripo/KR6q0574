# -*- mode: mandoku-view; -*-
#+DATE: 2016-06-08 6:02
#+TITLE: 性空臻禪師語錄
#+PROPERTY: CBETA_ID J39nB461
#+PROPERTY: ID KR6q0574
#+PROPERTY: SOURCE Jiaxing Canon Vol. 39, No. B461
#+PROPERTY: VOL 39
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0574_J_005-0762c> 
#+PROPERTY: JUAN 5
性空臻禪師語錄卷第五¶
嗣法門人超曉超自等編¶

* 拈頌¶

舉德山托缽公案罷復云從上千七百則葛藤其中¶
淆訛者無出於此但諸方拈弄者甚多間有一二尊¶
宿也只是依俙彷彿蓋過便休今日山僧不惜眉毛¶
與諸人拈弄一上也要諸方檢點德山托缽向法堂¶
前過擬釣獰龍澄巨浸雪峰道這老漢鐘未鳴鼓未¶
響托缽向什麼處去卻嗟蛙步𩥇泥沙山便低頭歸¶
方丈一般清意味料得少人知峰語巖頭頭云德山¶
老漢未會末後句在瞞雪峰即得山命侍者喚巖頭¶
云你不肯老僧那賊人膽虛頭便密啟其意也是鞏¶
縣茶瓶山明日陞堂果與尋常不同要此話行頭向¶
堂前拍手大笑云且喜老漢會末後句雖然如是只¶
得三年前箭猶輕後箭猶重山果三年而歿疑殺天¶
下人敢問諸人還見德山老子落處麼聽取一頌。¶

末後句有來由德山父子謾相酬誰知更有新¶
條在惱亂春風卒未休。¶

舉臨濟在黃檗普請機緣師云黃檗普請家常活計¶
臨濟拄钁預報其功檗曰這漢困那明修棧道濟曰¶
钁也未舉困個什麼暗度陳倉黃檗便打不得放過¶
臨濟接住送倒放過不得檗呼維那牽累別人維那¶
果來扶起誰知好心無好報檗起身便打維那大似¶
捉賊不得反怪鄰里濟便钁地曰諸方火葬我這裡¶
活埋可謂踞虎頭收虎尾山僧如此批判要與古人¶
同一鼻孔出氣且道諸人還甘麼若有不甘者不妨¶
出來對眾分析看若分析不出也須自掘坑子埋卻¶
始得。
頌曰。¶

一條拄杖兩人扶信有其鄰德不孤將謂鬍鬚¶
唯獨赤誰知更有赤鬚鬍。
<pb:KR6q0574_J_005-0763a>¶

舉九峰道虔禪師不肯泰首座機緣香煙未斷便能¶
脫去若非昔日工夫焉能如此但洞上門庭語忌十¶
成機貴回互首座荅個一色邊事正是十成死語未¶
免遭人折挫道虔雖具驅耕奪食手眼當仁不讓檢¶
點將來正是臨井推人未見好手當時若問山僧如¶
何是一條白練去向他道看腳下他更擬議劈脊便¶
棒不唯一代住持有分亦使道虔侍者頓息我慢。¶

頌曰。¶

好人偏遇惡人魔死結冤家沒柰何只為一言¶
初不慎至今怨氣未消磨。¶

舉僧問梁山家賊難防公案。
頌曰。¶

龍驤虎嘯欲驚群不比狐狼歷亂行騰踏自然¶
超物外叢林今古振家聲。¶

因鐘山維那舉三角示眾云云請問事理俱備妙協¶
貫通善辯來機應時及節在印師得之矣敢問諸人¶
還知他二人語脈落處麼其或未然且看下而註腳¶
角云大凡演唱宗乘須要應時及節且道是中秋是¶
冬至有僧便出禮拜云四黃四赤時如何送入紅爐¶
再煆看角云三月杖頭挑摘卻青帘沾客少僧云因¶
甚滿肚皮貯氣把扇風來手自搖角云怎柰這條繩¶
何郎當鼻孔被人穿僧云何時得消去一塊頑皮更¶
覓錐角云只待皮穿原來不值半文錢山僧今日不¶
惜眉毛為汝分明註破了也且道三月杖頭挑畢竟¶
是個什麼鐘擬議師便打。¶

舉山翁和尚一日牽驢巡堂一匝命眾下語不契自¶
作驢鳴而出師云大小山翁雖善向異類中行要且¶
無大人相惜乎那一堂驢但念水草餘無所知當時¶
山僧若在見他如此做次將一把草塞斷驢口以手¶
拍驢背云這畜生他若便作驢鳴但連打揵板三下¶
山僧如此批判還有人為伊不甘者麼設有也是驢
<pb:KR6q0574_J_005-0763b>¶
前馬後漢。
頌曰。¶

千年古木久成精特地相將異類行信步踏歌¶
呈巧妙無人能和作驢鳴。¶

舉臨濟大師四料揀。¶

奪人不奪境。¶

玉蝶穿花舞黃鸝織柳嬌送書人來到醉倒洛¶
陽橋。¶

奪境不奪人。¶

雨打梨花落風吹柳絮飛竹笻春日暮門外自¶
攜歸。¶

人境兩俱奪。¶

智可來天下轅門盡楚歌江東舊游地無面奈¶
如何。¶

人境俱不奪。¶

山前逢野老嶺外值樵夫坐石談風月相看入¶
畫圖。¶

舉臨濟大師示眾三句。¶

第一句中薦得堪與佛祖為師。¶

諸佛師咽喉小未措辭先靠倒道得依然落二¶
機國清寺裡豐干老。¶

第二句中薦得堪與人天為師。¶

突出兮卒難辯快若梭急如電眨上眉毛早錯¶
過徒遭白棒當頭點。¶

第三句中薦得自救不了。¶

栗棘蓬金剛圈擬吞跳涉廉纖夜深踏白須知¶
水差卻毫釐天地懸。¶

舉臨濟大師三玄。¶

謾把三玄取次開須知一句總全該燈籠緣壁¶
天台去觱桌催雲海上來缺角泥牛顛白額無¶
毛鐵鷂打黃能虛空昨夜閒開口吞卻階前下
<pb:KR6q0574_J_005-0763c>¶
馬臺。¶

舉臨濟大師三要。¶

明明句理分三要臨濟老師只一竅喝似雷奔¶
擬爽神棒如雨點徒施巧眨眼遭他陷虎機轉¶
身早上擒龍釣普化當年成褫伊等閒未許通¶
方道。¶

舉臨濟大師四喝。¶

金剛寶劍厥之有章不犯之令的露堂堂。¶

踞地獅子突出窠臼纔動尾巴爪牙俱露。¶

探竿影草分明可見衲子難瞞龍蛇易辯。¶

不作喝用是什麼碗覿面來也不容眨眼。¶

舉臨濟大師四賓主。¶

賓中主。¶

相如奪壁還趙英豪天下名標盡道客從主便¶
誰知主是賓饒。¶

主中賓。¶

客至堂前拱立問渠來處端倪只為貪他一滴¶
幾乎打失雙眉。¶

主中主。¶

正令全提尊貴當機誰敢衝風四海狼煙盡息¶
巍巍獨振寰中。¶

賓中賓。¶

一味傳言送語諸方何可東西若解倦來打睡¶
自然餓也噇虀。¶

舉臨濟大師四照用。¶

先照而後用。¶

大冶紅爐煆雪花寒香片片意無涯拈來不薦¶
當頭棒鶻眼龍睛盡著沙。¶

先用而後照。¶

石火光中掣電機未容擬議已遭椎分明月在
<pb:KR6q0574_J_005-0764a>¶
梅花上看到梅稍早已遲。¶

照與用同時。¶

雷轟電擊在欄干若個聞風不膽寒縱使久經¶
行陣客到來難過鐵門關。¶

照用不同時。¶

看到山窮水亦窮洞房春色十分濃遊蜂逐蝶¶
穿花過未諳猶如在夢中。¶

山中四威儀。¶

山中行臨流撥草杖頭橫小魚兒聿過石苔驚。¶

山中住一室天然開六戶日東昇紅霞堆滿樹。¶

山中坐就石敷床可達磨為安心等個人兒過。¶

山中臥石門松掩雲敲破忽開窗桃落猿走過。¶

𠁼字頌。¶

無端捏怪老瞿曇習氣難忘自不慚點出三爻凶象¶
險乾坤爍破許誰看。¶

* 讚¶

** 觀音¶

#+BEGIN_VERSE
「　大哉觀世音能作多方便如月印千江一切塵中現¶救苦惱之眾生用悲心而無倦稱其名也獲六十二¶億恒河沙菩薩利益睹其像也得三十二應功德普¶門之神變夫是之為普覺有情寧不稽首而讚歎」
#+END_VERSE
¶

** 水月觀音¶

#+BEGIN_VERSE
「　稽首慈悲大願王感應道交難思議三十二應眾妙¶身如天一月含眾水隨願所懇悉圓成故我恒常而¶頂禮」
#+END_VERSE
¶

** 文殊¶

#+BEGIN_VERSE
「　五臺山上老文殊跨下金毛入畫圖頭角未容輕顯¶露爪牙先已布江湖神清貌古通人愛語直機圓與¶世疏曾對前三無著問而今佛法又何如」
#+END_VERSE
¶

** 三大士出山像
<pb:KR6q0574_J_005-0764b>¶

#+BEGIN_VERSE
「　看你三人有甚伎倆纔出山來百醜難狀娑羅樹下¶且藏身高高危坐石頭上不說法不談禪大開冷眼¶對青山宛如忘卻來時路幾乎笑殺是傍觀」
#+END_VERSE
¶

** 彌勒¶

#+BEGIN_VERSE
「　靠卻布袋堆桅獨坐纔舉念頭早已話墮且到龍華¶會時方可與汝道破」
#+END_VERSE
¶

** 千佛觀音¶

#+BEGIN_VERSE
「　通身是遍身是頭頭顯露即不得離不得是甚矢橛¶楊柳化竹枝淨瓶如木突盡道伊是千佛觀音仔細¶看來一身螺節」
#+END_VERSE
¶

** 觀音¶

#+BEGIN_VERSE
「　自在觀音觀音何在剎剎逢渠塵塵不昧尋聲救苦¶度迷情到處卻成灰布袋咄」
#+END_VERSE
¶

** 題伏虎羅漢¶

#+BEGIN_VERSE
「　殺無明賊滅痴暗母眼突瞋睛手擒猛虎廓然放下¶自知非六通縱有何相補」
#+END_VERSE
¶

** 題泛海觀音¶

#+BEGIN_VERSE
「　大士慈悲願力多尋聲救苦入娑婆洛陽橋畔無人¶識一葉蓮舟泛海波」
#+END_VERSE
¶

** 題本師費老和尚¶

#+BEGIN_VERSE
「　室內投機非父莫知其子堂前鏟草非子莫知其父¶只如父慈子孝師嚴道尊惟吾本師老人真法社之¶總裁宗門之樞要縱使簾前賜紫僥倖之輩若較其¶為人之真實荷道之任重又何啻於天壤哉」
#+END_VERSE
¶

** 題華山見月律師真¶

#+BEGIN_VERSE
「　兩鬢蓬鬆頂光突兀盡道伊是以身相說法現威儀¶而度生殊不知真末世之鉗鎚細行中之古佛咄咄」
#+END_VERSE
¶

** 題了念老宿小像¶

#+BEGIN_VERSE
「　這個老叟襟懷不醜紫衲橫肩青藜在手擴玄機聊¶以心通恣遊戲不用腳走大段有些兒見人懶開口
<pb:KR6q0574_J_005-0764c>¶阿呵呵真傑陡行藏詎落寒山後丹青描出玉峰前¶一任世人稱希有」
#+END_VERSE
¶

** 題李傳真小像¶

#+BEGIN_VERSE
「　是真非真非像是像就中些子無物為況杳兮冥忽¶兮恍離婁不得睹其形滿願詎能談其狀默默對清¶虛分明自詶唱呵呵呵甚倜儻維摩若見還相讓懸¶向高堂仔細看料伊不在丹青上」
#+END_VERSE
¶

* 偈¶

** 詠紙花¶

#+BEGIN_VERSE
「　幻出玲瓏手名花巧樣粧自甘違雨露誰謂避風霜¶有色來蜂舞無香賺蜨忙只因空我相堪供法中王」
#+END_VERSE
¶

** 為慧來師六十壽¶

#+BEGIN_VERSE
「　野鶴閒雲巳出塵青眉白髮老龍鱗峰頭縱目乾坤¶闊花甲重添錦上春」
#+END_VERSE
¶

** 闢荒建剎¶

#+BEGIN_VERSE
「　卓錫東郊外方塘翠藹間輸金營梵剎刈草結禪關¶境僻宜吾拙緣疏愈客慳一朝千載意誰識老僧顏」
#+END_VERSE
¶

** 屋繞清流¶

#+BEGIN_VERSE
「　一擲彈丸地千秋崒水央波濤傳梵唄風月繞簷廊¶魚靜思鵬化禽閒學鳳翔幾多遊賞客到此卻情忘」
#+END_VERSE
¶

** 師過餘姚藏閣眾知師未事筆墨強師作偈云¶

#+BEGIN_VERSE
「　打翻龍藏就中參露布葛藤疋是閒留得一雙青白¶眼看他月上幾層山」
#+END_VERSE
¶

** 贈在衲老宿¶

#+BEGIN_VERSE
「　一從參罷老天童肘被靈符印碧空茅屋竹床拳作¶枕高蹤不與世人同」
#+END_VERSE
¶

** 孟冬送未能嚴居士過天台¶

#+BEGIN_VERSE
「　楓葉半紺江日暮錦帆斜挂朔風飄天台此去誰相¶識千里應懷道格高」
#+END_VERSE
¶

** 送月林老衲上雲間
<pb:KR6q0574_J_005-0765a>¶

#+BEGIN_VERSE
「　輕快一肩雲補衲逍遙數節竹為笻九峰七塔連三¶泖和月堪圖入畫中」
#+END_VERSE
¶

** 贈雪舟侍者三十¶

#+BEGIN_VERSE
「　寒侵徹骨齊腰雪謾說安心便肯休況值歷年來韻¶早梅花香雪可藏舟」
#+END_VERSE
¶

** 為瞿識禪人¶

#+BEGIN_VERSE
「　瞿曇面目如何識指出毫端好自看萬象撥開塵劫¶外碧天高挂一輪寒」
#+END_VERSE
¶

** 立予上人求偈¶

#+BEGIN_VERSE
「　老漢未曾攻筆硯堂前終日買風煙因君數數來柏¶偪拈起禿毫寫不連」
#+END_VERSE
¶

** 和韻荅劍門法兄¶

#+BEGIN_VERSE
「　疇昔分燈把杖行敲空作頌聽鵑聲山林自喜嘲風¶月江海誰能辯濁清籠竹淡煙閒丈室盈窗紅日映¶孤城一從聚首天童後未有人書座右銘」
#+END_VERSE
¶

** 和朽木偈¶

#+BEGIN_VERSE
「　不犯輪扁手自量樗材雖老益野張曲枝避鳥懤無¶用虛林藏猿羡有方萬壑每隨雲化影千山常共月¶流光區區物外閒多趣猶得天年道可當」
#+END_VERSE
¶

** 梅下聞計弔韜明法兄¶

#+BEGIN_VERSE
「　梅花得意正春妍忽爾狂風一夜殘滿地枯枝徒歷¶亂濺牙青子但悲酸吟香野客詩囊冷探蕊遊蜂粉¶翅乾幾幾同條空太息日沉孤影上欄干」
#+END_VERSE
¶

** 送野松上人歸楚¶

#+BEGIN_VERSE
「　寒灰撥盡客西東賓主爐頭話已窮瓦缽橫肩千里¶月布帆斜挂一江風臨期索我送行偈搜竭枯腸無¶半字忽然乘興便揮毫寫出離言非別意曾聞楚國¶老襄陽觸著些兒便發狂立地腳跟如未穩撩天鼻¶孔謾郎當」
#+END_VERSE
¶

** 恒如蔣居士七袟
<pb:KR6q0574_J_005-0765b>¶

#+BEGIN_VERSE
「　耳聰目皎若童蒙貌古神清如高松達得大概為紀¶客不能盡述聊相通河沙算師數難窮海屋仙籌徒¶枉功白鶴翔臨玉闕同青牛跨下玄關東颯行履健¶非扶笻席坐雄談欽俗聾吾欲讚之不可盡禿毫尖¶上寫秋風」
#+END_VERSE
¶

** 贈大道老宿¶

#+BEGIN_VERSE
「　八十餘春個老宿氣如角虎勢難擉神清目皎察秋¶毫貌古心慈能格物物格之機不自瞞雪花拋向紅¶爐看灼然鍛煉由來久爆碎胸中鐵一團君是綿州¶育生長巴歌須是蜀音唱當年演祖太風流流水高¶山亦相讓」
#+END_VERSE
¶

** 荅常熟眾護法請住維摩¶

#+BEGIN_VERSE
「　官催火急似油煎百計尋辭未許閒項上無枷應自¶適鼻頭有索被君牽琴川水闊魚堪躍虞岫風高鳥¶倦還好個話頭休說破維摩默默尚留連」
#+END_VERSE
¶
¶

(燕山誥封夫人關門伊氏率男茂盛玻爾坤楚蠻子¶
　　施貲在京師崇寧庵刻)¶
¶
性空臻禪師語錄卷第五
<pb:KR6q0574_J_005-0765c>¶

